تست نت اصطلاحی رایج در دنیای اینترنت و شبکه است که راه خود را به دنیای ارزهای دیجیتال هم باز کرده است. ماهیت تست نت تا حد زیادی از نام آن مشخص است. تست نت در حقیقت یک شبکه آزمایشی است که با هدف ارتقای حداکثری شبکه اصلی یا همان مین نت (Mainnet) راه‌اندازی می‌شود. این شبکه آزمایشی را می‌توان نوعی «چرک‌نویس دیجیتالی» دانست که امکان آزمون‌وخطا و رفع نقایص را برای توسعه‌دهندگان فراهم می‌کند.

به‌طور کلی دو نوع تست‌نت وجود دارد: نوعی که پیش از مین نت راه‌اندازی می‌شود و نوع دیگری که در حین کار مین نت منتشر می‌شود. عملکردهایی که این دو نوع تست نت ارائه می‌دهند از بسیاری جهات مشابه است؛ اما زمینه‌ای که تست‌ نت‌ها در آن منتشر می‌شوند به‌طور چشمگیری بر درک کاربران از آن تست نت و تأثیری که بر جامعه هدف خود می‌گذارند مؤثر است.
